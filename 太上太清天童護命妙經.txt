太上太清天童护命妙经

三茅山道者梁悟真受

太上曰：皇天生我，皇地载我，日月照我，星辰荣我，诸仙举我，司命与我，太一任我，玉宸召我，三官保我，五帝卫我，北辰相我，南极佑我，北斗辅我，金童侍我，玉女从我，六甲直我，六丁进我，天门开我，地户通我，山泽容我，江河渡我，风雨送我，雷电随我，八卦尊我，九宫遁我，阴阳宗我，五行符我，四时成我，我命着我。太清玄籍，三宫升降，上下往来，无穷无息，金饭玉浆，向求皆至，虚梵日月，与天为誓，鬼qw鬼行魁x鬼勺鬼甫星，所求皆得，所向者亨，所为者合，所欲者成，种种变化，与道合真，何神不使，何令不行。我前有朱雀，后有玄武，左有青龙，右有白虎，上有华盖，下蹑魁罡，神道光严，威镇十方，爱我者生，恶我者殃，谋我者死，憎我者亡，灵童神女，破邪金刚，三千六百，常在我傍，执节捧符，与我同游，太上摄京，天大吉昌，二十四符，与星历俱，急急如律令！